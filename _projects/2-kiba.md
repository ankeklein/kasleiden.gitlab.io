---
layout: post
title: KInderen Bedwingen Angst - Het KIBA project
summary: Heb je last van een specifiek angst, bijvoorbeeld een angst voor honden, hoogtes, injecties, onweer, het donker, spinnen of andere dieren? Dan is de KIBA training misschien wel iets voor jou!
permalink: /projects/kiba
category: project
image: /img/kiba-logo2.jpg
members: [michiel, anke, annelieke, recep, yolinda, amal, fabienne]
---

<br>
Heb je last van een specifiek angst, bijvoorbeeld een angst voor honden, hoogtes, injecties, onweer, het donker, spinnen of andere dieren? Dan is de KIBA training misschien wel iets voor jou!

<br>

#### Achtergrond
Kinderen met een specifieke fobie zijn heel bang voor bepaalde voorwerpen, dieren of situaties. Sommige kinderen zijn bijvoorbeeld erg bang voor spinnen, honden, wespen, harde geluiden, het krijgen van een prik, hoogtes of kleine ruimtes. Veel kinderen hebben last van een specifieke fobie, en dat kan het leven thuis, op school en daarbuiten best moeilijk maken. 

<br> 

#### Voor wie?
Kinderen tussen de 7 – 14 jaar kunnen vanaf nu terecht op drie locaties in Nederland (LUBEC te Leiden, UvA minds te Amsterdam & Accare, te Groningen) voor diagnostiek en behandeling. Deze instellingen (en een instelling in Duitsland) werken, samen met een groot internationaal team, aan wetenschappelijk onderzoek om kinderen met een specifieke fobie zo goed mogelijk te kunnen helpen. Binnen dit onderzoek bieden we een behandeling aan waarvan we al weten dat deze voor de meeste kinderen met een specifieke fobie goed helpt.

<br> 


#### Over de training
In dit project willen we uitzoeken of we de behandeling voor specifieke fobieën bij kinderen nog verder kunnen verbeteren met behulp van een oefenprogramma voor thuis. We vergelijken een trainingsprogramma met een mobiele app – ondersteunt door een therapeut - met een programma met instructies van de therapeut. Er wordt geloot welk oefenprogramma uw kind krijgt. Wanneer u en uw kind meedoen aan dit onderzoek komen jullie in totaal 7 keer naar één van de deelnemende instellingen. Deelname is gratis.

Tijdens de training vormen de kinderen een team met hun therapeut om hun angst te overwinnen. Uw kind leert veel over de situaties waar hij/zij bang voor is en leert beter met deze angst om te gaan. Stap voor stap oefenen de kinderen met het overwinnen van hun angst en het de baas worden van moeilijke situaties. 

<br> 

#### Meer informatie of aanmelden?
Voor meer informatie of voor het aanmelden zijn we dagelijks telefonisch of per email bereikbaar. 
<br>
telefoonnummer: 071 527 6673
<br>
E-Mail: kiba@fsw.leidenuniv.nl


<br>
